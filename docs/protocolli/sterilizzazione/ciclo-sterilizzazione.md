# Ciclo di Sterilizzazione

## Obiettivo

Garantire la tutela della salute degli operatori e dei pazienti attraverso un processo di sterilizzazione standardizzato che elimini il rischio di esposizione agli agenti biologici.

## Responsabilità

| Ruolo | Responsabilità |
|-------|----------------|
| Direttore Sanitario | Supervisione e controlli periodici |
| Assistente alla Poltrona | Esecuzione del ciclo completo |
| Tutto il personale | Rispetto delle procedure |

## DPI Obbligatori

Durante tutte le fasi di manipolazione degli strumenti contaminati:

- Mascherina chirurgica o FFP2
- Occhiali protettivi o visiera
- Guanti in gomma resistenti

## Fasi del Ciclo

### 1. Raccolta

!!! warning "Attenzione"
    Indossare sempre DPI durante la manipolazione di strumenti contaminati.

- Raccogliere gli strumenti in contenitore rigido senza saldature
- Contenitore munito di manici e griglia estraibile
- Garantire la non fuoriuscita dei liquidi
- Smaltire taglienti monouso (bisturi, aghi) in contenitori appositi
- Trasferire il contenitore alla zona decontaminazione

### 2. Decontaminazione

**Procedura:**

1. Indossare i DPI (mascherina, occhiali, guanti in gomma)
2. Preparare soluzione decontaminante:
   - **Prodotto:** Viruton Extra o equivalente
   - **Diluizione:** 5 ml di prodotto ogni 995 ml di acqua
   - **Attenersi sempre alla scheda tecnica del prodotto**
3. Disporre la soluzione in vaschetta con coperchio
4. Immergere il contenitore con strumenti disassemblati
5. **Tempo di immersione: minimo 30 minuti**
6. Mantenere opportunamente coperto
7. Bonificare il contenitore durante la giornata (svuotare, detergere, asciugare, rinnovare soluzione)

### 3. Lavaggio

=== "Con Termodisinfettore (Tethys H10 Plus / Multisteril)"

    Il dispositivo gestisce automaticamente:

    1. **Riscaldamento** - Prima decontaminazione statica
    2. **Degassificazione** - Elimina gas disciolti nell'acqua
    3. **Lavaggio ad ultrasuoni** - Cavitazione per 7-36 minuti, abbatte carica batterica >95%
    4. **Scarico** - Svuotamento automatico vasca
    5. **Risciacquo** - Acqua a pressione con sistema rotativo
    6. **Asciugatura** - Automatica

    **Soluzioni da utilizzare:**

    - Tethys: Tethyclean, Neodisher MediClean Forte, Asepti-Zyme Multi
    - Multisteril: Multisteril Liquido "CD"

=== "Lavaggio Manuale (Backup)"

    In caso di guasto delle apparecchiature:

    1. Sciacquare sotto acqua corrente con DPI
    2. Immergere in vasca ultrasonica con acqua e Viruton Extra
    3. Attivare programma ultrasuoni
    4. Risciacquare con doccia di acqua corrente
    5. Asciugare con pistole ad aria compressa o panni non rilascianti fibre

### 4. Controllo e Confezionamento

**Modalità:**

- Indossare DPI
- Verificare che il materiale sia pulito, integro e asciutto
- Riassemblare strumenti disassemblati
- Rimuovere impedimenti al contatto con l'agente sterilizzante

**Confezionamento:**

| Tipo Strumento | Confezionamento |
|----------------|-----------------|
| Strumenti singoli | Buste autosigillanti |
| Kit mono-intervento | Set dedicati |
| Manipoli | Buste specifiche |

**Indicatori e tracciabilità:**

- Applicare indicatore chimico di Classe A all'esterno
- Etichetta con:
    - Data sterilizzazione
    - Numero progressivo ciclo
    - Operatore
- Preparare confezioni evitando eccessivi residui di condensa

### 5. Sterilizzazione a Vapore

**Caricamento autoclave:**

- Disporre nelle vaschette con ogni superficie esposta all'agente sterilizzante
- Distribuire uniformemente il carico
- Non far toccare le pareti della camera
- Sostenere con apposite griglie
- Non ammassare: permettere libera circolazione del vapore

**Programmi disponibili:**

| Programma | Uso | Temperatura | Pressione | Durata sterilizzazione |
|-----------|-----|-------------|-----------|------------------------|
| B 121 | Oggetti sensibili alla temperatura, gomme, plastiche, materiali porosi | Variabile | Variabile | Variabile |
| B 134 | Strumenti solidi, materiali porosi, strumenti cavi (cannule) | 135,5°C | 2,16 bar | 3'30" |
| B 134 PRION | Strumenti con sospetto contaminazione prioni | 135,5°C | 2,16 bar | 3'30" |
| B 134 RAPIDO | Ciclo rapido (max 0,6 kg solido, 0,2 kg poroso) | 135,5°C | 2,16 bar | 25-28 min totali |

**Al termine del ciclo:**

- Verificare assenza di condensa (favorisce ri-contaminazione)
- Controllare viraggio indicatori chimici
- Registrare ciclo

### 6. Stoccaggio

- Conservare in armadi chiusi e puliti
- Separare sterile da non sterile
- FIFO (First In First Out)
- Controllare data sterilizzazione prima dell'uso
- **Scadenza: 30 giorni** se busta integra

## Test di Verifica dell'Autoclave

### Test per Ogni Ciclo

1. **Indicatori di sterilizzazione (Vapor Line):** inserire al centro della camera per verificare tempo, temperatura, pressione
2. **Indicatori di processo:** stampati sulle buste, virano da rosa a marrone

### Test Settimanale

**Helix Test:**

- Verifica capacità di penetrazione del vapore nei corpi cavi
- Eseguire a camera vuota
- Indicatore vira da celeste a verde/nero
- Posizionare sul tray centrale ed eseguire ciclo apposito

### Test 3 Volte a Settimana

**Vacuum Test:**

- Controlla esecuzione corretta del vuoto
- Verifica mantenimento del vuoto per un periodo
- Annotare esito nel registro

### Test Mensili

**Bowie & Dick:**

- Verifica penetrazione vapore nei corpi porosi
- Eseguire a camera vuota
- Ciclo a 135,5°C per 3'30"
- Foglio interno vira a nero

**Test Spore:**

- Verifica distruzione di tutti i microrganismi incluse le spore
- Inserire fiale nella camera (anche con carico)
- Dopo ciclo, attendere 10 minuti, attivare la fiala
- Incubare a 57°C per 24 ore
- Controllare ogni 12 ore la crescita batterica

## Tabella Riepilogativa Test

| Test | Frequenza | Codice Ordinativo |
|------|-----------|-------------------|
| Integratori chimici | Ogni ciclo | TR0N0MIDS |
| Test Spore | 1 al mese | PROC4003 |
| Bowie Dick | 1 al mese | 410738944 |
| Helix Test | 1 a settimana | 410738947 |
| Vacuum Test | 3 a settimana | - |

## Manutenzione Manipoli (Oliatrice)

La corretta manutenzione della strumentazione dinamica garantisce:

- Corretto funzionamento
- Prolungata durata
- Riduzione rischio complicanze sui pazienti

**Quando utilizzare l'oliatrice:**

- Ogni volta che si toglie un manipolo dal riunito (turbina e/o contrangolo)
- Previa lubrificazione manuale con PANASPRAY o equivalente

## Documentazione

Tutti i test vanno registrati, archiviati e firmati dall'operatore.

**Conservare:**

- Risultati di tutti i test
- Documentazione rilasciata dall'apparecchiatura
- Registro cicli di sterilizzazione

## Non Conformità

In caso di ciclo non conforme:

1. **NON UTILIZZARE** il materiale
2. Segnalare immediatamente al Direttore Sanitario
3. Registrare la non conformità
4. Ricondizionare il materiale
5. Ripetere il ciclo
